Multa sunt beatissime Pater: wuae ad excudendas impressoriis formis originales sacrae scripturae linguas nos incitarunt.  Atque hae imprimis. Quod cum vniuscuiusque idiomatis suae sint verborum proprietates: quarum totam vim non possit quamtumlibet absoluta traductio prorsus exprimere: tum id maxime in ea lingua accidit: per quam os domini locutum est. Cuius littera quamuis ex se mortua sit et uelut caro: quae non prodest quisque (Name spiritus est qui viuificat) quia tamen Christus verborum figuris velatus intra eius uterum manet inclusus: non dubium: quin tam admirand sit faecunditate repleta: tam exuberanti mysteriorum copia cumulata: ut cum plena semper sit et redundans: flumina de ventre eius fluant aquae viuae: vnde hi quibus datum est reuelata facie gloriam domini speculari: vt in eandem imaginem transformentur: possint assidue haurire mira diuinitatis eius arcana. Quippe cum nulla dictio nulla litterarum connexio esse possit: ex qua no emergant et veluti pullulent reconditissimi coelestis sapientiae sensus.  Ex quibus cum no possit eruditissimus quisque interpres nisi vnicum explicare: necesse est vt kpost interpretationem maneat adhuc scriptura grauida: variisque ac submlimibus intelligentiis plena: quae nequeant aliunde quam ex ipso archetypae linguae fonte cognosci. Accedit: quot vbicumque latinorum codicum varietas est: aut depgrauatae lectionis suspitio (id quod libarariorum imperitia simul et negligentia frequentissime accidere videmus) ad primam scripturae originem recurrendum est: sicut beatus Hieronmys et Augustinus ac caeteri ecclesiastici tractatores admonent: it ut librorum Veteris testamenti synceritas ex Hebraica veritate: Noui autem ex Graecis exemplaribus examinentur. Vt ipsa igitur originalia in promptu habet quicumque duinarum litterarum studiosus: possetque non solis riuulis esse contentus: sed ex ipso fonte salientis aquae in vitame aeternam sitim pectoris extinguere: iussimus archetypas sacrae scripturae linguas cum adiunctis variarum linguarum translationibus impressioni mandari Sanctitatis tuae nomini dedicandas.  Atque imprimis N ouum testamentum Graeco Latinoque sermone excudendum curauimus simul cum Lexico Graecarum omnium dictionum: quae possuint in eo legentibus occurrere: vt his quoque qui non integram linguae cognitionem adepti sunt pro viribus consuleremus. Deinde vero antequam Vetus testamentum aggrederemur: Dictionaruium praemisimus Herbraicorum Chaldaicorumque totius ueteris instrumentis vocabulorum. Vbi non tam multiplex significatio cuiusque dictionis exprimitur: sed (quod studiosis vtillisimum fore credimus) locus scripturae in cuiucque significati testimonium citatur.